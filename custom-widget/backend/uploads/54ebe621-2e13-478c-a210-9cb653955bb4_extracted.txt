Pastaruosius penkerius metus gyvenome užsienyje, tačiau planuojame grįžti gyventi į Vilnių ir rudenį jau norėtume, kad sūnus keliautų į šeštą klasę. Ką turėtume padaryti?

Jei prieš išvykdami iš Lietuvos buvote deklaravę išvykimą, o prieš grįžimą deklaravote gyvenamąją vietą mokyklos aptarnavimo teritorijoje, jūsų vaikas į teritorinę mokyklą bus priimamas pirmumo tvarka. Prašymų teikimo sistemoje prie prašymo tereikės pateikti išvykimą į užsienį patvirtinančius dokumentus (išsideklaravimo iš Lietuvos pažyma, vaiko mokymosi užsienyje pasiekimų pažyma).

Jei išvykimą buvote deklaravę, bet neturėjote galimybės iki nurodyto termino (prašymų priėmimo termino pabaigos) deklaruoti grįžimo, e. sistemoje pateiktus prašymus nagrinėjame bendra tvarka.

Jei vaikas po grįžimo į Lietuvą jau lankė bendrojo ugdymo mokyklą, šis pirmumo kriterijus negalioja.